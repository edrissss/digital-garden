---
title: جالبه. هر بار که می‌خوام نوشتن رو شروع کنم اسم پست رو «نوشتن» می‌ذارم.
---

ولی می‌خواستم این دفعه متفاوت باشه به همین خاطر این اسم رو گذاشتم براش!

امروز داشتم به آخرین باری که طاها رو دیدم فکر می‌کردم. طاها ترابی یکی از دوستای نسبتا نزدیکم هست. ولی چندین ماه بود که ندیده بودمش. اون دو ساعتی که با هم بودیم به طرز عجیبی باهاش احساس معذب بودن می‌کردم. بعدش که به دلایلش فکر می‌کردم متوجه شدم یکی از دلایل این بود که از آخرین باری که همدیگه رو می‌دیدیم زمان زیادی می‌گذره. انگار دوباره نوعی غریبگی به وجود اومده بود.

حسی که چندین ماهه به نوشتن دارم هم از این جنسه. مدت زیادیه به صورت عمومی چیزی ننوشتم و با اینکه ظاهرا برام جذابه، ولی دست و دلم به نوشتن نمی‌ره. یه احساس تعهدِ مضر هم دارم نسبت به مخاطب. حس می‌کنم دوستایی که استوری اینستاگرام رو می‌بینن یا توییت‌ها رو می‌خونن باید یه چیز «مفید» بخونن و همین باعث می‌شه نوشتن سخت‌تر بشه. (حالا بگذریم که اصلا «مفید» یعنی چی؟ مگه همین گپ و گفت‌های معمولی با دوستای نزدیک کافی نیست؟)

این شد که به ذهنم رسید شروع کنم به پراکنده (ولی طولانی‌تر) نوشتن، و هر نوشته رو با آدمایی که راحتم باهاشون یا فکر می‌کنم براشون قابل تحمل باشه به اشتراک بذارم. به امید اینکه این خشک شدن قلمم اوکی بشه و بتونم بیشتر و بهتر وراجی کنم.

اگه این متن رو می‌خونی احتمالا یه آدم امن و نزدیک هستی که می‌تونم باهاش «حرف معمولی» بزنم و پروژه‌هایی که تازه شروع کردم و نتیجه‌شون معلوم نیست رو به اشتراک بذارم. :)

منتظر نوشته‌های بعدی باش.
